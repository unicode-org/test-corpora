<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>

<html xml:lang="en" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>Alice sayn awentuure im wuner lant | Proyekt Gutenberg</title>
<link href="5763489575526147435_cover.jpg" id="id-8683292773932607001" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.13.7 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter" id="pgepubid00003">
<h2><a id="chap01"></a>KAPITEL I.<br/> Down in te Kaninchen-Loch</h2>
<p>Alice hot aankefang sich aarich miit se siin fon sayn xwëster uf em tix, un fon niks se tuun hon: een mool ore tswaay mool hat se tas puuch kekukt woo sayn xwëster am leese waar, awer tas hat khee pilter ore kexpreeche tepay, “un was is te nuts fon en puuch”, hot Alice ketënkt “oone pilter ore kexpreeche?”</p>
<p>Soo, waar se am tënke in sayn aychne khop (soo wii se khont, wayl te hayse taach hot se sich aarich xloofe un xwach kexpiirt), op te frayt fon en margarita-kexënk mache teet ti xwiirichkheete weyert hon fer uf xtaye un ti margarita se xmayse, wii uf mool en Ways Hase mit rosa aue ticht pay iire xpringe kang is.</p>
<p>Es waar niks soo <i>merklich</i> in tas; un hot aach net ti Alice ketënkt tas es soo <i>fiil</i> aus kexproch hot tas te Hase sich selepst kesaat hot: "Oh, liipche! Oh liipche! Ich wëre xpeeter khome!" (wën se tas noo heyer ketënkt hot, is se khom tas se sich too triwer ferwunere solt, awer in tëm momënt waar tas ales kans natierlich aus kesiin); awer wii te Kaniin wërklich <i>en uer tsaych raus kehool hot fon sayn west-taach</i> , un hot se kekukt, un tan hot se sich wayter kexlept, hot Alice aankefang se xloofe, wayl tas hot iwer sayn khop keflikt tas se nii foer heyer kesiin hat en kaniin mit en west-taach, ore en uer fer raus hoole noo tëm, un tii rancross mit, tsuu xlus waar kraat in te tsayt fer se siin tas es en kroos kans hëmes runer kefal is uner te hëmes.</p>
<p>In en anere momënt runer kang is ti Alice noo tëm, nii mool ketënkt wii in te welt se noch mool raus khome teet.</p>
<p>Tas kaniin-loch is richtich foran kang wii en tunnel fer en weech, un tan is se uf mool runer kefal, soo uf mool tas ti Alice khee momënt hat fer se tënke iwer sich selepst se xteere, eep se sich kefun hot in en kans tiif xpits runer kefal.</p>
<p>Entwecher waar te kraap aarich tiif, orer waar se aarich langsam runer kefal, wayl tii hat fiil tsayt wii se runer kang is fer sich um se kuke un sich frooe was noch khome teet. Ëyerst, hot se fersuucht runer kuke un raus fine was se am mache waar, awer es waar tsu tunkel fer etwas se siin; tan hot se ti sayte fom kraap kekukt, un hot kemërkt tas se fol mit xranke un picher xtele waare; hier un tat hot se karte un pilter kesiin woo uf te xteke kextan hon. Tii hot en xprits fon eene fon te xteke runer kehool wii se rom kang is; es waar “ORANGE MARMALADE” kexrip kep, awer fer sayn kroos entxënung waar es leere: tii hat net kërn te khaste runer kexmis, weche pang tas yemant uner kextorep weyer, soo hot se es keholef in en fon te xranke xmayse wii se foer tëm kefal is.</p>
<p>"Kuut!" hot Alice sich selepst ketënkt, "noo soo en fal wii tas, tuun ich niks tënke an ti trep runer xmayse! Wii korajoos wëre se mich al in te xuul fine! Warom, ich teet niks too triwer saan, aach wën ich fon te xpits fon tëm haus runer kefal sin!" (Was waar kans sicher woer.)</p>
<p>Runer, runer, runer. Wëyer te fal <i>nii mee</i> tsum ën khome? “Ich tuun mich frooe wii fiil khilomeeter sin ich in tiise tsayt kefaar?” tii hot xraaye kelos. "Ich mus irchent woo ticht am sentrum fon te Eyert khome. Los mich siin: tas wëyer fier tausent khilomeeter runer, ich tënke —" (wayl, siit teyer, Alice hat xon phaar tings fon tëm sort kelërnt in sayn xtuutium in te xuul, un opwool tas net en <i>kans</i> kuut keleechenheet waar fer sayn khëntnise tsayche, wayl es waar nimant fer se praktisiire tas noch mool, fer —) tas is unkefeer ti richtich entfernung — awer tan, tuun ich mich frooe was fer Latituut orer Longituut ich hon?” (Alice hat aach khee idee was Latitude waar, orer Longitude, awer hot ketenkt tas tas xeene kroose wërter waare fer se saan.)</p>
<p>Presënt hot se noch mool aan kefang. "Ich frooe mich wën ich richtich <i>torich</i> ti Eyert fale sole! Wii lustich wërt es aus siin wën ich raus khom sin tswixe te layt woo mit em khop runer keen! Ti Antipatii, ich tënke -" (Tii waar eher froo tas nimant mee aan heert <i>hot</i> , tiise mool, wii es kans net tas richtiche wort kexpiilt hot) " to - awer ich wees tas lant was na, wii ich te Please hat. Mama, is tas Neuseeland orer Australien?” (un tii hot fersuucht se kurtse wii se xprecht — fantastixe <i>kurtse</i> wii tuu torich ti luft khomst! Tënkst tuu tas tuu tas mache khanst?) "Un was fer en ignorant kleene meetche wërt se mich tënke fer se frooe! Nee, es wërt nii mee sin fer se frooe: fiilaycht siin ich tas irchent woo uf kexrip kept."</p>
<p>Runer, runer, runer. Es waar niks mee se mache, soo, hot Alice klaych aan kefang noch mool se xpreche. “Dinah tuut mich fiil ferlange hayt nacht, ich solt tenke!” (Dinah waar ti kaat.) "Ich hofe tas se sich erinere tuun fon sayn xprits fon milich in te tee-tsayt. Dinah mayn liipche! Ich winxe tas tuu hier runer mit mich pist! Es kept khee miise in te luft, ich hon pang, awer tuu khanst en flayx fange, un tas is kans wii en muus, weest tuu. Awer, tuun ti kaate flayx ese, ich frooe mich?" Un hier hot ti Alice aankefang eher se xloofe, un hot sich wayter kefroot, in en traumhafte sort aat: "Es ti kaate ti fletermaus? un manich mool, “Tuun ti fletermaus kaate ëse?” wayl, siist tuu, wii tii khee frooch antworte khont, es waar net fiil wichtich was fer weech tii tas kexproch hot. Tii hot kexpiirt tas se sich am xloofe waar, un hat xon aankefang se traume tas se mit te Dina hant an hant am keen waar, un hot fer tii kesaat: “Yets, Dina, saat mich ti woerheet: host tuu xon en fletermaus kehat?” wann plötzlich, tump! tump! runer is se uf en haufe xtok un trokne xtok khom, un te fal waar am ën kang.</p>
<p>Alice waar net en pisye ferxwun, un hot sich in en momënt uf ti fiis kexlept: tii hot uf kekukt, awer es waar kans tunkel iwer em khop; foer tëne waar noch en lang paseyert, un te Wayse Haan waar noch in sicht, am xnël runer keen. Es waar khee momënt fer se ferliire: wayt kang is ti Alice wii te wint, un waar kraat in te tsayt fer se heere, wii se en eker kexlept hot, “Oh mayn oore un xpits puup, wii xpeet is es!” Tii waar ticht hiner traan, wii se ti eker kexlept hot, awer te Hase waar net mee kesiin kep: tii hot sich in en lange, niter xtele kefun, woo fon en xraay fon lampe uf kefërept kep waar, woo fom Dach kextan hot.</p>
<p>Es waare toore um te kanse saal rom, awer tii waare al ferxlos; un wii ti Alice ti kans weech runer kang is uf ti eyerxt sayt un uf ti aner sayt, yeete tore am proope, is se traurich runer kang in te mite, sich kefroot wii se noch mool raus khome teet.</p>
<p>Ploos uf mool is se uf en kleene tix khom, mit tray fiis, ales fon massiif xtok; es waar niks too truf, ausser en kleene koltne xlisel, un Alice sayn eyerxte ketanke waar tas es en fon te toore fon te saal keheere teet; awer, layt! entwecher ti xlos waare tsu kroos, orer te xlisel waar tsu kleen, awer in yeete fal, teet tee khee fon tëne uf mache. Awer, uf te tsweet mool, is se uf en nikel xtraus khom woo se noch net foer heyer kesiin hat, un hiner traan waar en kleene xtraus umkefeyer 15 meter hooch: tii hot te kleene koltne xtraus in te xlos proopt, un fer sayn kroos frooheet hot tas kepast!</p>
<p>Alice hot ti tier uf kemach un hot kefun tas es in en kleene pasëyert kang is, net fiil kreeser wii en ratau-loch: tii hot sich kexlept un hot ti tier langst kekukt in te xeenste kaate woos tuu xon kesiin host. Wii se sich ferlangt hot fer aus tëm tunkle hals raus khome, un sich rom xmayse tswixe tëne peem fon hel pluume un tëne xeene fonte, awer tii khont net mool sayn khop torich ti tore xmayse; "un soo kaar wën mayn khop torich keen teet", hot ti arm Alice ketënkt, "es weyer kans weenich nutslich oone mayn xulter. Oh, wii ich winxe teet tas ich mich soo xmayse khënt wii en teleskoop! Ich klaawe ich khënt, wën ich ploos wees wii aanfange." Wayl, siist tuu, soo fiil auslënter tinge waare in te letste taache pasiirt, tas Alice hot aan kefang se tenke tas ploos phaar tinge wërklich unmeechlich waare.</p>
<p>Es hot aus kesiin tas es khee nutsung hat fer ti kleene tier waarte, tan is se tsurik noo te tix kang, halwe hofnung tas se noch mool en xlisel truf fine teet, ore in yeete fal en puch fon reekele fer ti layt uf mache wii ti teleskoope: tiise mool hot se en kleene flayx uf kefun, (“was sicher net hier foer waar”, saat Alice,) un fon te label te wort rom waar. “TRINK MICH”, xeen kexrip uf tëm in kroose xrifte.</p>
<p>Es waar ales kans kuut se saan “Trink mich”, awer ti kluuch kleene Alice waar net am mache <i>tas</i> in en xraay. Tii hot kesaat: “Nee, ich tuun eyerst kuke un siin ep es ‘ <i>gift</i> ’ kexrip kept orer net”; wayl tii hat phaar xeene kleene kexichte keleest iwer khiner woo ferprënt kep waare, un woo fon wilde tiere un anere unkeweenliche tings fernicht kep waare, ales wayl se sich net erinere <i>teere</i> fon te eensiche reekele woo sayn froynte tëne in kelërnt hate: wii, tas en roote-hays poker tich ferprënt wëns tuu es tsuu lang halst; un tas wëns tuu tayn finger <i>kans</i> tiif mit en meser xmayst, tuut tee normalmënt xpoote; un tii hat nii ferkes tas, wëns tuu fiil fon een flayx trinks woo “gift” kexrip hot, is es neekst sicher tas tuu net mit tich eenich pist, friier orer xpeeter.</p>
<p>Awer, tiise flayx waar <i>net</i> “gift” markiert kep, soo hot Alice sich kewaart se proowe, un hot tas kans xeen kefun, (tas hat, in te woerheet, en sort kexmak fon chersich-tarte, kreem, pine-apel, rost truke, toffee, un hëyertsliche xwayn toast,) hot se tas kans klaych fërtich kemach.</p>
<p class="asterism">* * * * * * *<br/><br/> * * * * * *<br/><br/> * * * * * * *<br/></p>
<p>“Was fer een kuriose kefiil!” saat Alice; “Ich mus mich wii een teleskop xmayse.”</p>
<p>Un soo waar es wërklich: tii waar yets ploos tswaay meter hooch, un sayn kesicht waar uf kexpant kep wën se ketënkt hot tas se yets ti richtich kroosheet hat fer torich ti kleene tore in tëm xeene kaate keen. Awer, eyerxt, hot se phaar minute kewaart fer se siin ep se noch mool xrooe xrit kepe teet: tii hot sich en pisye nerwix kexpiirt iwer tas; “wayl es khan ënere, weest tuu”, saat Alice fer sich selepst, “in mayn auslënter kans, wii een keruch. Ich frooe mich wii solt ich tan sin?” Un tii hot fersuucht sich foer xtele wii ti flam fon en keruch is noo tëm ti keruch aus kexmis kep waar, wayl tii khont sich net erinere tas se xon soo was kesiin hat.</p>
<p>Noo en tsayt, wii se kefun hot tas niks mee paseyert waar, hot se ëntxlist klaych in te kaate keen; awer, layt fer ti arme Alice! wën se an ti tier khom is, hot se kefun tas se te kleene koltne xlisel ferkes hat, un wii se tsurik noo em tix kang is fer tee se fine, hot se kefun tas se es net mool fine khont: tii khont tas kans klaar torich tas xlos siin, un hot sayn pestes kemacht fer uf en fon te xteke fom tix se keen, awer es waar tsuu xliter; un wii se sich mit te fersuuchung ferxwun hat, hot tas arme kleene tings sich kehokt un kexraayt.</p>
<p>“Khom, es kept khee nutsung soo se prile!” saat Alice fer sich selepst, eher xpasich; “Ich tuun tich aan reete fer tiise minut lose!” Tii hot sich im kansem fiil kuute aanreete kep, (woo se kans seltener tas kemacht hot), un manich mool hot se sich soo xroo kexpot tas se treene in sayn aue keprung hot; un een mool hot se sich erinert tas se fersuucht hat sayn aychne oore se khaste, wayl se sich selepst in en kroose xpits puuch kexpiilt hat, woo se keeche sich selepst kexpiilt hot, wayl tas kuriose khint hat sich aarich ketanke kemacht wii tswaay persoone. "Awer es is khee nutsung yets", hot ti arm Alice ketënkt, "fer sich wii tswaay persoone foer xtele!Warom, es kept kaar net kenuuch fon mich mee fer <i>een</i> rexpektabel persoon mache!"</p>
<p>Klaych hot sayn aue uf en kleene khaste kefal woo uner em tix kehokt hot: tii hot tas uf kemach, un hot too truf en kans kleene khuuche kefun, uf woo ti wërter “ET MICH” xeen markiert waare in roose. "Naya, ich tuun es ëse", saat Alice, "un wën tas mich kreeser macht, khan ich te xlisel xmayse; un wën tas mich kleener macht, khan ich uner ti tier xmayse; tan, in yeete fal, tuun ich in te kaate rin keen, un ich sin net sicher was paseyert!"</p>
<p>Tii hot en pisye kexmëkt, un hot sich ëngstlich fer sich selepst kesaat: "Was fer weech? Was fer weech?", hot sayn hant uf em khop kehool fer se xpiire was fer weech tas wakse waar, un tii waar kans ferwunert se fine tas se ti selwich kroosheet keplip is: fer sicher sin, tas im alte tsayt paseyert wën yemant tort ëst khee tings in fiil the way- way- aus waarte paseere, tas es kans xpasich un xpasich aus kesiin hot tas tas leewe in te kewoonlich aat wayter keet.</p>
<p>Soo, hot se aan kefang se xafe, un klaych hot se te tort fërtich kemacht.</p>
<p class="asterism">* * * * * * *<br/><br/> * * * * * *<br/><br/> * * * * * * *<br/></p>
</div></body></html>
