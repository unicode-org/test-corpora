<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>

<html xml:lang="en" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>Alice sayn awentuure im wuner lant | Proyekt Gutenberg</title>
<link href="5763489575526147435_cover.jpg" id="id-8683292773932607001" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.13.7 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter" id="pgepubid00009">
<h2><a id="chap07"></a>KAPITEL VII.<br/> En ferxwunne tee-party</h2>
<p>Es waar en tix kextëlt kep uner en paam foer em haus, un te Marx Haas un te Hater waare am tee trinke: en Dormouse waar tswixe tëne am sitse, xnël am xloofe, un ti anere tswaay waare am penutse als khuuche, sayn elkowe uf em tix kexlept, un am xpreche iwer sayn khop. “Seer unkeweenlich fer ti Dormouse”, hot Alice ketënkt; “ploos, wii es xlooft, ich tënke tas es net xwach is.”</p>
<p>Te tix waar een kroos, awer ti tray waare al tsusamer uf een eker fon tëm: “Khee plats!Khee plats!” tii hon kexraayt wii se kesiin hon tas Alice khom is. “Es këpt <i>fiil</i> plats!” saat Alice, mit en xraay noo heyer, un hot sich in en kroose xtok kehokt, an en ën fom tix.</p>
<p>“Hayt etwas wayn”, saat te Marx Haas in en ufmuutiche toon.</p>
<p>Alice hot sich kans um te tix rom kekukt, awer es waar niks mee uf em tix, ploos tee. Tii hot kexrip: “Ich siin khee weenicher.”</p>
<p>“Es kept khee”, saat te Marx Haas.</p>
<p>“Tan, waar es net soo siwil fon aych tas aan piite”, hot Alice wuutich kesaat.</p>
<p>“Es waar net kans siwil fon aych se sitse oone inkelaat kewe”, saat te Marx Haas.</p>
<p>“Ich wust net tas es <i>tayn</i> tix waar”, saat Alice; “es is fer een kroos numer mee wii tray layt.”</p>
<p>“Tayn hoer wole xmayse”, saat te Hater. Tee hat xon een tsayt mit kroos kuriositeet ti Alice kekukt, un tas waar sayn eyerste reet.</p>
<p>“Tuu solst lërne net persoonliche remarke mache”, hot Alice mit etwas xrooes kesaat; “es is aarich xlëcht.”</p>
<p>Te Hater hot sayn aue kans wayt uf kemach wii er tas kehëyert hot; awer tas kanse was ëyer <i>kesaat hot</i> waar: “Warom is een rayn wii een xrayp plats?”</p>
<p>“Khom, meyer tuun uns yets ferkniiche!” hot Alice ketënkt. “Ich sin froo tas se aan kefang hon raatxtule se frooe. — Ich klaawe ich khan tas raus suuche”, hot se noch mool kesaat.</p>
<p>“Meechst tuu saan tas tuu tenkst tas tuu ti antwort fer tas raus fine khanst?” saat te Marx Haas.</p>
<p>Alice hot kesaat: “Klaych soo.</p>
<p>“Tan solst tuu saan was tuu saan wilst”, hot te Marx Haas wayter kesaat.</p>
<p>“Ich tuun tas mache”, hot Alice klaych keantwort; “in te mënxheet — in te mënxheet, ich mëne was ich saan — tas is tas selwiche, weest tuu.”</p>
<p>“Niks is tas selwiche!” saat te Hater. “Tuu khanst soo kaar saan tas ‘ich siin was ich ëse’ is tas selwiche wii ‘ich ëse was ich siin’!”</p>
<p>“Tuu khanst soo kaar saan”, hot te Marx Haas noch kesaat, “tas ‘ich hon tas kërn was ich kriin’ is tas selwiche wii ‘ich kriin was ich hon’!”</p>
<p>“Tuu khanst soo kaar saan”, hot te Dormouse noch kesaat, woo in sayn xloof xpreche teet, “tas ‘ich atme wën ich xloofe’ is tas selwiche wii ‘ich xloofe wën ich atme’!”</p>
<p>“Es <i>is</i> tas selwiche mit tich”, saat te Hater, un hier is tas kexpreech runer kang, un ti tswaay hon sich fer en minut ruich kehal, wii ti Alice sich traan ketënkt hot iwer ales was se sich erinere khont iwer ti rawe un ti xraywer-xraywer, was net fiil waar.</p>
<p>Te Hater waar te eyerxte woo ti xtim kexmis hot. “Was fer taach fom moonat is tas?” - saat er, sich noo ti Alice kewanert: er hat sayn uer tsaych aus em tas kehool, un waar unruich am kuke, imer noch am xmayse, un hot se an sayn oore kehal.</p>
<p>Alice hot een pisye ketënkt, un tan hot se kesaat “Te fierte.”</p>
<p>“Tswaay taache ferkheert!” hot te Hater kexraayt. “Ich hon fer tich kesaat tas ti xwayn net ti aarwayte mache teete!” er hot noch kesaat un hot wuutich noo te Marx Haas kekukt.</p>
<p>“Es waar tas <i>pëste</i> xwayn”, hot te Marx Haas keantwort.</p>
<p>“Yaa, awer etliche krupe mise aach rin kang sin”, hot te Hater kexraayt: “tu solst es net mit tëm brot-meser rin tuun.”</p>
<p>Te Marx Haas hot ti uer tsayt kehool un hot se traurich kekukt: tan hot er se in sayn khop kexmis, un hot se noch mool kekukt: awer er khont niks peser tënke wii sayn eyerxte remarke: “Es waar tas <i>pëste</i> xwayn, weest tuu.”</p>
<p>Alice hat xon mit etwas kuriositeet iwer sayn xulter kekukt. “Was fer een lustich uer!” tii hot remarkiirt. “Es saat te taach fom moonat, un saat net was fer uer is!”</p>
<p>“Warom solt tas sin?” hot te Hater kemurmelt. “Tuut <i>tayn</i> uer tsayche was fer yoer tas is?”</p>
<p>“Natiirlich net”, hot Alice aarich klaych keantwort: “awer tas is wayl tas selwiche yoer playpt fer soo lang tsayt mitsamer.”</p>
<p>“Was is kraat soo wii <i>mayn</i> ”, saat te Hater.</p>
<p>Alice hot sich xreklich ferwunert, Te Hater sayn remark waar khee sort petaytung in tëm, un yets waar es sicher Ënglix. Tii hot kesaat, soo hërtslich wii se khont: “Ich ferxteen tich net kans.”</p>
<p>“Te Dormouse is noch mool kexloof”, saat te Hater, un hot en pisye hëyerlich tee uf sayn naas kexmis.</p>
<p>Ti Dormouse hot sayn khop unketultich kextek, un saat, oone ti aue uf mache: “Natierlich, natierlich; kraat was ich mich selepst remarkeere teet.”</p>
<p>“Host tuu xon tas raatxtul raus kefun?” te Hater saat, un hot sich noch mool noo Alice kewanert.</p>
<p>Alice hot keantwort: “Nee, ich tuun tas uf kepe, was is ti antwort?”</p>
<p>“Ich hon khee kleenste itee”, saat te Hater.</p>
<p>“Ich aach nët”, saat te Marx Haas.</p>
<p>Alice hot xwach kexraayt. Tii hot kesaat: “Ich mëne tas tuu khanst etwas pëseres mit te tsayt mache, wii tas ferliire wëns tuu raatxtëlunge frooe tuust woo khee antworte hon.”</p>
<p>“Wëns tuu ti tsayt soo kuut khënst wii ich”, saat te Hater, “teest tuu net xpreche iwer <i>tas</i> ferliire . Es is <i>tee</i> .”</p>
<p>Alice hot kesaat: “Ich wees nët was tuu saan wilst.</p>
<p>“Natiirlich, tuu tuust net!” te Hater saat, un hot sayn khop ferachtung kexmis. “Ich traue tas tuu nii mool mit Ti tsayt kexproch host!”</p>
<p>Alice hot mit soriche keantwort: “Fiilaycht net, awer ich wees tas ich mus tsayt hoole wën ich musik lërne.”</p>
<p>“Ah!, tas petayt tas”, saat te Hater. "Eyer wërt net xteen playwe. Yets, wëns tuu ploos kuut mit iim playpst, teet er neekst ales mache was tuu kërn host mit te uer tsayt. Tsum payxpiil, aan nëme tas es neekst 9 uer moynts weyer, kraat ti tsayt fer ti xtune aanfange: tuu prauchst ploos en hinkel fer ti Tsayt xpiile, un runer keet ti uer tsayt een dinner fer en twink!"</p>
<p>(“Ich winxe ploos tas es weyer”, saat te Marx Haas fer sich selepst in en xraay.)</p>
<p>“Tas wëyer kroos, sicher”, saat Alice mit ketanke: “awer tan — ich solt net hunger hon too tefoer, weest tuu.”</p>
<p>“Niks am aanfang, fiilaycht”, saat te Hater, “awer tuu khanst es pis halpe xtune hale soo lang wiis tuu wilst.”</p>
<p>“Is tas ti aat wii <i>tuu</i> tich fine tuust?” Alice hot kefroot.</p>
<p>Te Hater hot sayn khop traurich kextek. “Niks ich!” hot ëyer keantwort. “Meyer hon uns im letste mërts ferxproch — kraat eep <i>eyer</i> xwach kep waar, weest tuu —” (mit sayn tee lëpel uf te marx Haas,) “— es waar am kroose konsërt woo ti Kheenich fon te Hërtse kep hot, un ich must singe .</p>
<p class="poem">‘Twinkel, twinkel, kleene fletermaus!<br/> Wii tuun ich mich frooe was tuu am mache pist!’</p>
<p class="noindent">Tuu weest tas liit, fiilaycht?”</p>
<p>Alice hot kesaat: “Ich hon soo etwas keheert.</p>
<p>“Es keet wayter, weest tuu”, saat te Hater wayter, “in tiise aat:—</p>
<p class="poem">‘Iwer ti welt fliist tuu, .<br/> Wii een tee-tray im himel.<br/> Twinkle, twinkle —’”</p>
<p>Hier hot te Dormouse sich selepst kextek, un hot aankefang se singe in sayn xloof “ <i>Twinkel, twinkel, twinkel, twinkel</i> —” un is soo lang kang tas se es pisye xmayse muste fer se mache tas es uf kehoop wërt.</p>
<p>“Naya, ich hat xon kaar net te eyerxte wersikel fërtich kelos”, saat te Hater, “wii ti Kheenich uf kexprung is un hot kexraayt: ‘Eyer is ti tsayt am um pringe!</p>
<p>“Wii xreklich wilt!” hot Alice kexraayt.</p>
<p>"Un tsayt tan", saat te Hater in en traurich xprooch, "er tuut net en tings mache woo ich ferlange! Es is imer seks uer yets."</p>
<p>Een hel idee is in Alice sayn khop khom. “Is tas te uersach warom soo fiil tee-sache hier raus kexmis këp sin?” tii hot kefroot.</p>
<p>“Yaa, tas is tas”, saat te Hater mit en xraay: “es is imer ti tsayt, un meyer hon khee tsayt fer ti sache tswixe tsayte waser mache.”</p>
<p>“Tan tuust tuu wayter ronterom xpringe, ich tënke?” hot Alice kesaat.</p>
<p>“Klaych soo”, saat te Hater, “wii ti sache sich ferënere.”</p>
<p>“Awer was pasiirt wëns tuu noch mool tsum aanfang khomst?” Alice hot sich kewaart fer se frooe.</p>
<p>“An nëme tas mer tas theema ënere”, hot te Marx Haas uner kexproch, un hot kexraayt. "Ich sin xwach kep fon tëm. Ich xtele tas ti yung fraa uns en kexicht fertseelt."</p>
<p>“Ich hon pang tas ich khee eene wees”, saat Alice, woo eher alarmiert waar fon tëm propleem.</p>
<p>“Tan sol te Dormoose!” tii hon al kexraayt. “Wakst uf, Dormous!” Un tii hon tas uf een mool uf ti tswaay sayte kexnit.</p>
<p>Te Dormouse hot langsam sayn aue uf kemach. “Ich waar net kexloof”, hot eyer kesaat mit en xraay, xwach xtim: “Ich hon yeete wort keheert woo tëyer kesaat hot.”</p>
<p>“Fertseelt uns een kexicht!” saat te Marx Haas.</p>
<p>“Yaa, tuu tas mache!” hot Alice ferlangt.</p>
<p>“Un say xnël iwer tas”, saat te Hater, “orer tuust tuu noch mool xloofe eep es fërtich is.”</p>
<p>“Een mool waare es tray kleene xwestere”, hot te Dormouse aankefang mit en kroose xraay; “un tëne sayn naame waare Elsie, Lacie un Tillie, un tii hon am ën fon een kraap kewoont —”</p>
<p>“Was hon se keleept?” saat Alice, woo imer fiil interesiirt waar in frooche iwer ëse un trinke.</p>
<p>“Ti hon mit treene keleept”, saat te Dormouse, noo en minut ore tswaay ketënkt.</p>
<p>“Ti khonte tas net mache, weest tuu”, hot Alice laycht keantwort; “tii wëre krank këp.”</p>
<p>“Soo waare se”, saat te Dormous; “ <i>aarich</i> krank.”</p>
<p>Alice hot fersuucht sich selepst foer xtele wii soo een ekstra aat fon leepe weyer, awer tas hot tii tsu fiil ferwunert, soo, hot se wayter kesaat: “Awer warom hon se am ën fon een kraap keleept?”</p>
<p>“Thomt noch mool en pisye tee”, saat te Marx Haas fer ti Alice, kans ernst.</p>
<p>“Ich hon noch niks kriit”, hot Alice mit een oone muut keantwort, “soo, ich khan net mee nëme.”</p>
<p>“Tuu wilst saan tas tuu net <i>weenicher</i> nëme khanst ”, saat te Hater: “es is aarich laycht <i>mee</i> wii niks nëme.”</p>
<p>Alice hot kesaat: “Niks hot <i>tayn</i> mënung kefroot.</p>
<p>“Weer tuut yets persoonliche remarke mache?” te Hater hot triumfant kefroot.</p>
<p>Alice wust net kans was se saan solt too triwer: tan hot se sich selepst keholef en pisye tee un en pisye ëse, un tan hot se sich noo te Dormouse kewanert, un hot sayn frooch noch mool kemacht. “Warom hon se in te mite fon een kraap keleept?”</p>
<p>Ti Dormouse hot noch mool en minut ore tswaay ketauert fer too triwer se tënke, un hot tan kesaat: “Es waar en treene-krupe.”</p>
<p>“Es këpt khee soo was!” Alice waar aankefang se xpreche, awer te Hater un te Marx Haas hon “Sh! un te Dormouse hot sulkix remarkiert: “Wëns tuu net siwil sin khanst, tan pist tuu ti kexicht fer tich selepst fërtich mache.”</p>
<p>“Nee, tuu tich wayter!” Alice hot aarich teemuutich kesaat; “Ich tuun net noch mool uner xtele. Ich traue mich saan tas es fiilaycht <i>een</i> këpt .”</p>
<p>“Een, wërklich!” saat te Dormouse xlëcht. Awer, tee hot aan kenom wayter se keen. “Un soo, tiise tray kleene xwestere — tii waare am lërne se xraywe, weest tuu —”</p>
<p>“Was hon se kexrip?” saat Alice, un hot sayn ferxpreche kans ferkes.</p>
<p>“Treacle”, saat te Dormous, oone se tënke iwer ti kans tsayt.</p>
<p>“Ich wil en sauwer khafi hon”, hot te Hater uner kexproch: “los uns al een plats wayter xtele.”</p>
<p>Er is wayter kang wii er xprecht, un te Dormouse hot em noo kang: te Marx Haas hot sich in te Dormouse sayn plats kexlept, un ti Alice hot eher unkeweenlich ti plats fon te Marx Haas kehool. Te Hater waar te eensiche woo en forterung fon te ënerung kriit hot: un ti Alice waar en kuute xrit noo heyer, wayl te Marx Haas kraat ti milich-krupe in sayn plats kexmis hat.</p>
<p>Alice wolt net noch mool ti Dormouse pelaytiche, tan hot se aankefang se xpreche: "Awer ich ferxteen net, woo hon se ti treene kehool?"</p>
<p>“Tuu khanst waser fon en waser-krupe raus hoole”, saat te Hater; “soo, solt ich tenke tas tuu treene fon en treene-krupe raus hoole khënst — eh, tum?”</p>
<p>“Awer tii waare <i>in</i> te xtroos”, saat Alice fer te Dormouse, un hot net raus kesuucht tiise letste remark se mërke.</p>
<p>“Natierlich waare se”, saat te Dormouse; “— wën in.”</p>
<p>Tiise antwort hot ti arme Alice soo ferwunert, tas se ti Dormouse fer en tsayt lang wayter keen lose oone se uner xtele.</p>
<p>“Ti waare am lërne se xraywe”, saat te Dormouse wayter, am xraaye un am xmayse sayn aue, wayl tii waar kans xloofe kang; “un tii hon ale sorte tinge kexrip — ales was mit een M aan fangt —”</p>
<p>“Warom mit een M?” hot Alice kesaat.</p>
<p>"Warom net?" saat te Marx Haas.</p>
<p>Alice waar ruich.</p>
<p>Ti Dormouse hat ti aue tsuu kexlos pis too hiin, un waar in en xloof kang; awer, wii se fon tëm Hater kexnit kep waar, is se noch mool uf kewakst mit en pisye xraay, un hot wayter kesaat: “—tas fangt aan mit en M, wii ti muus-traype, un ti moonate, un ti erinerung, un fiil tings — tuu weest tas tuu saast tas ti sache sin “fiil fon en fiil tings” — host tuu xon soo fiil tings kesiin wii en xpits puuch fon?”</p>
<p>“Echt, yets froost tuu mich”, saat Alice, aarich ferwunert, “ich klaawe net —”</p>
<p>“Tan solst tuu net xpreche”, saat te Hater.</p>
<p>Tas xtuk fon rutxichkheet waar mee wii ti Alice aus hale khont: tii is in kroose eeklichkheet uf kextii, un is fat kang; ti Dormouse is klaych inkexloof kep, un khee eene fon te anere hot tas weenichste ketanke kemach fon tëne sayn keen, opwool se een mool ore tswaay mool noo kekukt hot, halp hofnung tas se noo tëne ruufe teere: tas letste mool woo se se kesiin hot, waare se am fersuuche ti Dormouse in te teepot se tuun.</p>
<p>“In yeete fal, tuun ich nii mee <i>tat</i> hin keen!” saat Alice wii se sayn weech torich tas hols kesuucht hot. “Es is ti xlimste tee-party woo ich xon in mayn kans leepe kemacht hon!”</p>
<p>Kraat wii se tas kesaat hot, hot se kemërkt tas eene fon te peem een tore hat woo richt in tëm kang is. “Tas is aarich kurios!” tii hot ketënkt. "Awer hayt is ales kurios. Ich mëne tas ich khan soo kaar uf mool rin keen." Un in tii is kang.</p>
<p>Noch mool hot se sich in te lange hals kefun, un ticht am kleene xlos tix. “Yets, ich tuun tiise mool peser mache”, saat se fer sich selepst, un hot aankefang te kleene koltne xlisel se nëme, un ti tore uf mache woo in te kaate rin kang is. Tan is se pis an ti aarwat kang un hot ti pilter kexnit (ti hat en pisye fon tëm in sayn tas kehal), pis se ungefeer en fus hooch waar: tan is se runer kang uf te kleene xtroos: un <i>tan</i> — hot se sich am ën in te xeene kaate kefun, tswixe te helle pluume-peetcher un ti khalte fonteene.</p>
</div></body></html>
