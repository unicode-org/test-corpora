<?xml version='1.0' encoding='utf-8'?>
<!DOCTYPE html PUBLIC '-//W3C//DTD XHTML 1.1//EN' 'http://www.w3.org/TR/xhtml11/DTD/xhtml11.dtd'>

<html xml:lang="en" xmlns="http://www.w3.org/1999/xhtml">
<head>
<meta content="text/css" http-equiv="Content-Style-Type"/>
<title>Alice'ä Adbɛncɛri̱ rɛy Wonderland | Pröjek Gutɛnbɛrgi̱</title>
<link href="5763489575526147435_cover.jpg" id="id-8683292773932607001" rel="icon" type="image/x-cover"/>
<link href="0.css" rel="stylesheet" type="text/css"/>
<link href="pgepub.css" rel="stylesheet" type="text/css"/>
<meta content="Ebookmaker 0.13.7 by Project Gutenberg" name="generator"/>
</head>
<body class="x-ebookmaker x-ebookmaker-2"><div class="chapter" id="pgepubid00013">
<h2><a id="chap11"></a>CIÖT XI.<br/> Ɛŋa mi ci Ta̱rt kual?</h2>
<p>Kä Kuäär kɛnɛ Kuäär ciëkdɛ cukɛ nyuur wi̱i̱ kɔam kuäärädiɛn mëë ci̱kɛ cop, kɛ buɔ̱n nath mi̱ di̱i̱t mi̱ ci̱ rɔ̱ dol gekädiɛn—diit ti̱ tɔatni̱ diaal kɛnɛ ley, amäni̱ buɔ̱n ka̱a̱dni̱ diaal: ɛn Knave cuɛ cuɔ̱ŋ nhiamdiɛn, kɛ thɛp, kɛ lathkëëri kui̱c kɛl kɛ ɣöö bɛ jɛ gaŋ; kä thia̱kɛ kɛ Kuäär cuɛ tekɛ Pɛ̈l mi Bo̱o̱r, mi tekɛ buɔ̱l kɛ tet kɛl, kä tekɛ warɛgak mi ca gɔ̱r kɛ kuak mi ca gɔ̱r kɛ tet in dɔ̱ŋ. Rɛy däär luɔ̱k ɛlɔ̱ŋ cuɛ tekɛ tharbët, kɛ thaak mi̱ di̱i̱t mi̱ ca la̱th wi̱i̱dɛ: cukɛ jɔɔc ɛ la ti̱ gɔw ɛlɔ̱ŋ, cuɛ Alice jakä buɔth ɛlɔ̱ŋ mi̱ guicɛ kɛ—“Ɣän göörä ɣöö bi̱ kɛn luk thuk,” cuɛ car, “kä bi̱ kɛn mi̱th tin la camkɛ kulɛ moc kɛ tet!” Duŋni̱ ɣöö cuɛ ce̱tkɛ mi̱ thilɛ gua̱a̱th mi̱ derɛ tuɔɔk thi̱n, kɛ kui̱c ɛmɔ cuɛ tok kɛ mi guicɛ ŋɔak diaal kɛ kui̱dɛ, kɛ ɣöö bɛ gua̱a̱th kulɛ naŋ.</p>
<p>Alice /ke̱nɛ met wä rɛy luɔ̱k ni̱ wal, duŋdɛ ɣöö cɛ ruacdiɛn kuɛn rɛy buɔkni̱, kä cu lɔcdɛ tɛɛth ɛlɔ̱ŋ mëë cɛ jek ɛn ɣöö ŋäcɛ ciööt ŋɔaani̱ diaal tin te thi̱n. Cuɛ rɔɔdɛ jiök i̱, “Ɛ jɛn kuäär luɔ̱k, kɛ kui̱ wi̱cdɛ min di̱i̱t.”</p>
<p>Kä kuäär, kɛ duɔ̱ɔ̱pdɛ, ɛ jɛn Kuäär; kä mëë cɛ kuäärɛ la̱th wi̱i̱ wig, (guic frontispiece mi go̱o̱ri ɣöö biɛ nɛn i̱ cɛ la̱t i̱di,) jɛn /cɛ guic ɛ gɔaa kɛɛliw, kä jɛn /cɛ rɔ lot.</p>
<p>“Kä ɛ jɛn juri-bɔk,” cu Alice ɛ car, “kɛnɛ ley da̱ŋ wäl rɛw tɔ̱tɔ̱,” (cuɛ tekɛ lua̱ŋ kɛ ɣöö bɛ wee “ley,” guici jɛ, kɛ ɣöö tha̱a̱ŋkiɛn kɛ ley, kä tha̱a̱ŋkiɛn kɛ diit,) “Ɣän carä jɛ i̱ kɛn kɛ juri̱.” Cuɛ riet in jɔak ɛmɛ lat ni kä rɛɛw kiɛ diɔ̱k kɛ kui̱dɛ kärɔa, kɛ ɣöö cuɛ rɔ liak kɛ jɛ: kɛ ɣöö cuɛ car, kä cuɛ cuɔ̱ɔ̱ŋ bä, ɛn ɣöö nyier ti tɔatni ti tɔt ti cäät kɛ runkɛ ŋäc kɛn luɔtdɛ ɛ lɔ̱ŋ. Duundɛ ɣöö, “jury-men” dee kɛn ɛ la̱t ni jɛn inɔ.</p>
<p>Kä jurɔri̱ da̱ŋ wäl rɛw cukɛ gɔ̱a̱r ɛ bum ɛlɔ̱ŋ kä warɛgakni̱. “Ɛŋu mi la̱tkɛ?” Cu Alice ruac kɛ jɔw mi̱ tɔt kä Gryphon. “Kɛn /thiɛlɛ mi dee kɛn ɛ la̱th piny ŋotdɛ, a /ken luk ni tok.”</p>
<p>“Kɛn la̱thkɛ ciöötkiɛn piny,” cu Gryphon ɛ loc kɛ jɔw mi̱ tɔt, “kɛ dual kɛ ɣöö bi̱ kɛn kɛ pa̱l ruëëc ɛ ŋot /ke̱n luk ni̱ thuɔ̱k.”</p>
<p>“Ŋɔak ti dɔ̱a̱a̱r!” Cu Alice ɛ tok kɛ jɔw mi di̱i̱t, mi jiääk, duŋdɛ ɣöö cuɛ cuɔ̱ŋ kɛ pɛ̈th, kɛ ɣöö cu Rabbit in Bo̱o̱r rɔal i̱, “Biɛtdɛ rɛy luɔ̱k!” kä cu Kuäär gɔ̱ɔ̱kdɛ la̱th kä cuɛ guic ni gua̱a̱th diaal kɛ diɛɛr, kɛ ɣöö bɛ ram in ruac ŋa̱c.</p>
<p>Alice cuɛ jɛ nɛn, amäni mëë guicɛ ni̱ wi̱i̱diɛn, ɛn ɣöö ji̱ juɔ̱rä diaal gɔ̱a̱rkɛ “ŋuɔ̱t ti dɔ̱a̱a̱r!” kä warɛgaknikiɛn, kä cuɛ ŋot kɛ mi̱ ŋäcɛ jɛ ɛn ɣöö ram kɛl kä kɛ /cɛ ciöt i̱ “dɔ̱a̱a̱r” gɔ̱r, kä cuɛ ram in thieekɛ jɛ dhil thiec kɛ ɣöö bɛ jɛ la̱r jɛ. “Ɛ muddle mi gɔaa mi bi slates kiɛn te rɛydɛ a /ken trial ni thuɔ̱k!” cu Alice ɛ car.</p>
<p>Ram kɛl kä juri̱ cuɛ tekɛ pɛncil mi̱ ci̱ rɔal. Nɛmɛ ɛ thuɔ̱k, Alice <i>/</i> cɛ rɔ luäŋ kɛ cuɔ̱ŋ, kä cuɛ wä rɛy luɔ̱k kä cuɛ cop jɔkdɛ, kä kɛ gua̱a̱th mi̱ tɔt cuɛ gua̱a̱th jek kɛ ɣöö bɛ jɛ naŋ. Cuɛ jɛ la̱t kɛ pɛ̈th ɛlɔ̱ŋ amäni̱ mëë /ke̱n juror in tɔt in can (ɛ jɛn Bill, ɛn Lizard) ɛ luäŋ ɛn ɣöö bɛ ŋa̱c i̱ ɛŋu mi̱ ci̱ tuɔɔk kä jɛ; kɛ kui̱c ɛmɔ, kɛ kɔr kä mëë cɛ ŋɔak diaal yuɔr piny kɛ kui̱dɛ, cuɛ tekɛ lua̱ŋ kɛ gɔ̱a̱r kɛ yiɛt kɛl kɛ cäŋ kɛɛliw; kä nɛmɛ cuɛ tekɛ luɔt mi̱ tɔt ɛlɔ̱ŋ, kɛ ɣöö /thiɛlɛ mi̱ cɛ ba̱ny piny wi̱i̱ thaak.</p>
<p>“Herald, kuɛn ruac in ca lat!” cu Kuäär ɛ lar.</p>
<p>Kɛ kui̱ kä nɛmɛ cu Rabbit in Bo̱o̱r buɔ̱l da̱ŋ diɔ̱k yuɔr piny, kä kɛ kɔrɛ cuɛ bok in ca gɔ̱r piny lëp, kä cuɛ kuɛn ce̱tkɛ min te piny:—</p>
<p class="poem">“Kä Kuäär ciëk, cuɛ tha̱a̱ŋ tartni̱ la̱t,<br/> Kɛn diaal kɛ cäŋ lɔ̱ŋä:<br/> Kä Knave duŋ Lo̱cni̱, jɛn cuɛ tartni̱ tɔ̱tɔ̱ kual,<br/> Kä cuɛ kɛ naŋ kɛɛliw!”</p>
<p>Cu Kuäär ji̱ luɔ̱k jiök i̱, “Carɛ ruacdun.”</p>
<p>“/Cɛ ŋot, /cɛ ŋot!” kä cu Rabbit ɛ ŋok kɛ pɛ̈th. “Tëëkɛ mi di̱i̱t mi bi ben a /kenɛ ni cop!”</p>
<p>Cu Kuäär ɛ jiök i̱, “Cɔl neen in nhiam; kä cu Pɛ̈l in Bo̱o̱r buɔ̱l da̱ŋ diɔ̱k yuɔr piny, kä cuɛ cɔl i̱, “Nëën in nhiam!”</p>
<p>Kä ram ëë nhiam ëë cu jɛ nɛn ɛ jɛn Hatter. Cuɛ ben rɛc kɛ thaak kɛl kɛ thaak kɛl, kä tekɛ thaak mi ca liɔm kɛ juray kɛ tet in dɔ̱ŋ. “Ɣän la̱ŋä ji̱ pälikä, Kuäär,” cuɛ tok, “kɛ ɣöö ci ti̱ti̱ nööŋ rɛy duëël: duŋni̱ ɣöö /ka̱n kɔaŋdä thuk kɛ ma̱th mëë ca ɣä jäk kä.”</p>
<p>Cu Kuäär wee: “Ji̱n biɛ dhil thuk.” “Ciɛ tok nikä?”</p>
<p>Kä Hatter cuɛ guic ni̱ March Hare, mëë ci̱ jɛ guɔ̱ɔ̱r rɛy luɔ̱k, kɛ tet-kɛ-tet kɛnɛ Dormouse. “Cäŋkä wäl ŋuaan kä Pay Diɔ̱k, cä <i>car i̱</i> ɛ jɛn,” cuɛ lar.</p>
<p>“Cä wäl dhie̱e̱c,” cu March Hare ɛ jiök.</p>
<p>“Min wäl bäkɛl,” cu Dormouse ɛ nyɔk kɛ lat.</p>
<p>“Gɔ̱ri jɛ piny,” cu Kuäär ɛ jiök kä ji̱ luɔ̱k, kä cu ji̱ luɔ̱k ni̱n da̱ŋ diɔ̱k diaal gɔ̱r piny kɛ nhök, kä cukɛ kɛ mat kɛɛl, kä cukɛ luɔc thiecä jakä kuiy ɛ la shilling kɛnɛ pence.</p>
<p>“Kämni bi̱i̱du raar,” cu Kuäär ɛ jiök i̱, “Kämni bi̱i̱du raar.”</p>
<p>Cu Hatter ɛ jiök i̱, “/Ciɛ duŋdä.”</p>
<p>“ <i>Ca kual!</i> ” cu Kuäär ɛ lar kɛ jɔw mi̱ di̱i̱t, cuɛ rɔ ri̱t kä ji̱ luɔ̱k, tëë cukɛ warɛgak gɔ̱r kɛ kui̱ thukä.</p>
<p>“Ɣän la tiɛtdä kɛ kɛ ɣöö ba kɛ kɔak,” cu Hatter ɛ nyɔk kɛ lat ɛ la mi̱ latdɛ; "Ɣän thiɛlɛ ɣä duŋdä. Ɛ ɣän ram mi̱ läät kuɔ̱mni̱."</p>
<p>Ɛn wi̱ni̱ cu Kuäär ciëk ni̱ nyinkɛ la̱th, kä cuɛ tok kɛ mi̱ guicɛ ni̱ Hatter, mëë ci̱ rɔ ri̱t ɛ la mi̱ ci̱ rɔal kä cuɛ rɔ yuɔr piny.</p>
<p>Cu Kuäär ɛ jiök: “Käthni nyuuthdu; “kä /cu dual, kiɛ bä ji̱ näk niɛ gua̱a̱th ɛmɔ.”</p>
<p>Nɛmɛ /cɛ ce̱tkɛ mi̱ cɛ wut ëë la nëën jakä bum lɔcdɛ kɛɛliw: cuɛ ŋot kɛ mi̱ gɛrɛ rɔ kä ciök kɛl ɛ wä kä ciök in dɔ̱ŋ, guicɛ ni̱ Kuäär ciëk kɛ lɔc mi̱ jiääk, kä rɛy diɛɛrädɛ cuɛ tha̱a̱ŋ mi̱ di̱i̱t ka̱m raar rɛy kɔaŋdɛ min /ciɛɛ mi̱th-kɛ-buɔ̱l.</p>
<p>Kɛ jɛn gua̱a̱th ɛmɔ cu Alice tekɛ ca̱r mi̱ di̱i̱t mi̱ go̱o̱rɛ ŋäcdɛ, min cuɛ jɛ jakä ga̱a̱c ɛlɔ̱ŋ amäni̱ mëë cuɛ ŋa̱c i̱ ɛŋu mi lotdɛ: cuɛ rɔ tok kɛ mi̱ di̱tdɛ nyɔk, kä cuɛ car kɛ nhiam i̱ bɛ rɔ jiɛc kä bɛ jiɛɛn rɛy luɔ̱k; duŋni̱ ɣöö kɛ cärkɛ rɛwdɛ cuɛ ca̱r ɛn ɣöö bɛ cieŋ gua̱a̱th ëë tëë thi̱n kɛ gua̱a̱th mi̱ bäär mi̱ tekɛ gua̱a̱th kɛ kui̱dɛ.</p>
<p>“Ɣän göörä ɣöö /ci bi ŋot kɛ mi̱ ŋɛ̈thɛ rɔ,” cu Dormouse min nyuur gekädɛ jiök. “Ɣän /cä dee yiëë.”</p>
<p>Cu Alice ɛ jiök kɛ jɔw mi kɔ̱c ɛlɔ̱ŋ: “Ɣän /cä jɛ dee luäk.”</p>
<p>“Ji̱n thiɛlɛ ji̱ cuɔ̱ɔ̱ŋ kɛ ɣöö bi piith <i>ɛn wa̱nɛ mɛ</i> ,” cu Dormouse ɛ lar.</p>
<p>Cu Alice ɛ jiök kɛ buɔ̱m lɔaac i̱, “/Cu ruac mi jiääk lat: ji̱n bä ŋäci jɛ ɛn ɣöö bi piith.”</p>
<p>“Ɣɔ̱ɔ̱n, duŋni̱ ɣöö <i>ɣän</i> piithä kɛ pɛ̈th mi̱ ro̱ŋ,” cu Dormouse ɛ lar: “/ciɛ jɛn duɔ̱ɔ̱p in dɔ̱a̱a̱r ɛmɔ.” Kä cuɛ rɔ jiɛc kɛ jiääk lɔaac mi di̱i̱t kä cuɛ wä kui̱c in dɔ̱ŋ rɛy kal.</p>
<p>Kɛ jɛn gua̱a̱th ɛmɔ kɛɛliw ɛn Kuäär ciëk /ke̱nɛ met päl ɛn ɣöö bɛ guic ni̱ Hatter, kä, mëë ci̱ Dormouse thok luɔ̱k ŋok, cuɛ ram kɛl kä kua̱r luɔ̱k jiök i̱, “Nöŋni ɣä ciöt nɛyni̱ tëë ca kɛt rɛy ŋarä ëë jɔak!” kä min cu Hatter in jiäk rɔ yuɔr piny ɛlɔ̱ŋ, cuɛ ciökɛ da̱ŋ rɛw woc.</p>
<p>Cu Kuäär ɛ nyɔk kɛ loc kɛ gaak i̱, “Nhoŋni cäätdu, kiɛ bä ji̱ näk, a cäŋ ci dual kiɛ /ciɛ dual.”</p>
<p>“Ɣän ɛ wut mi can, Kuäärdu,” cu Hatter ɛ tok, kɛ jɔw mi̱ ŋɛ̈th, “—kä /ka̱n kɔaŋdä tok—/känɛ ni̱ cop kä juɔk kɛl kiɛ mi̱ ci̱ wä nhial—kä ɛŋu mi̱ ci̱ tuɔɔk kɛ kui̱ juray-kɛ-butter min ci̱ kuɛ̈ɛ̈ ɛlɔ̱ŋ—kɛnɛ ɣöö ci̱ kɔaŋ rɔ moc kɛ pɛ̈th—”</p>
<p>“Kä twink ɛ <i>ŋu?</i> ” cu Kuäär ɛ lar.</p>
<p>“Cɛ <i>tuɔɔk</i> kɛ thëm,” cu Hatter ɛ loc.</p>
<p>“Ɛpuc, twinkling tuɔɔkɛ kɛ T!” cu Kuäär ɛ lar kɛ jɔw mi di̱i̱t. "Ji̱n ji̱n ɣä naŋ kɛ duth? Wër!"</p>
<p>“Ɣän ɛ wut mi̱ can,” cu Hatter ɛ ŋot kɛ mi̱ latdɛ, “kä ŋɔak ti̱ ŋuan cukɛ rɔ̱ ri̱t kɛ kɔrɛ—ɛ March Hare kärɔa cuɛ lar—”</p>
<p>“Ɣän /ka̱n jɛ la̱t!” kä cu March Hare ruacdɛ ŋok kɛ pɛ̈th mi di̱i̱t.</p>
<p>“Ci jɛ la̱t!” cu Hatter ɛ lar.</p>
<p>“Ɣän cä jɛ lo̱k!” cu March Hare ɛ lar.</p>
<p>Cu Kuäär ɛ jiök i̱, “Jɛn cɛ jɛ lo̱k, päli gua̱a̱th ɛmɔ raar.”</p>
<p>“Ɣɔ̱ɔ̱n, ɛni̱ duɔ̱ɔ̱p, ɛn Dormouse cuɛ wee—” cu Hatter ɛ ŋot kɛ mi̱ guicɛ ni̱ gua̱a̱thni̱ diaal kɛ diɛɛr mi̱ bɛ kulɛ lo̱k bä: duŋni̱ ɣöö ɛn Dormouse /thiɛlɛ mi̱ cuɛ lo̱k, kɛ ɣöö cɛ ni̱n ɛlɔ̱ŋ.</p>
<p>“Kɛ kɔr kä nɔmɔ,” cu Hatter ɛ ŋot kɛ mi̱ ruacɛ, “cuä tha̱a̱ŋ jurayni̱-kɛ-buɔ̱l kɔ̱kiɛn ŋok—”</p>
<p>“Kä ɛŋu mi ci Dormouse ɛ lar?” cu ram kɛl kä juri̱ ɛ thiec.</p>
<p>“Nɛmɛ /cä jɛ dee tim,” cu Hatter ɛ jiök.</p>
<p>Cu Kuäär ɛ jiök i̱, “Ji̱n biɛ <i>dhil</i> tiim, kiɛ bä ji̱ näk.”</p>
<p>Kä Hatter in jiäk cuɛ kɔaŋdɛ kɛnɛ juraydɛ kɛnɛ buɔ̱ldɛ yuɔr piny, kä cuɛ wä piny kɛ muɔ̱l kɛl. Cuɛ jɛ tok i̱, “Ɛ ɣän wut mi can, Kuääru.”</p>
<p>“Ɛ ji̱n <i>ram mi /thiɛl ruac</i> mi gɔaa <i>ɛlɔ̱ŋ</i> ,” cu Kuäär ɛ jiök.</p>
<p>Ɛn wi̱ni̱ cu ram kɛl kä guinea-pigni̱ rɔal, kä cua jɛ moc kɛ pɛ̈th ɛ kua̱r luɔ̱k. (Ce̱tni kɛ ɣöö nɔmɔ ɛ riet mi̱ bum, bä jɛ lat kärɔa ɛn ɣöö la̱tkɛ jɛ i̱di. Tekɛ kɛ thak mi̱ di̱i̱t mi̱ ca la̱t kɛ bi̱i̱, mi̱ ca yian thokdɛ kɛ thɛp: rɛydɛ cua guinea-pig la̱th, wi̱cdɛ kɛ nhiam, kä kɛ kɔrɛ cukɛ nyuur wi̱i̱dɛ.)</p>
<p>Cu Alice ɛ car i̱, “Ɣän tɛɛth lɔcdä kɛ ɣöö cä nɔmɔ nɛn ca la̱t.” “Ɣän cä kuɛn ni̱ ciaŋ rɛy warɛgakni̱, kɛ thuɔ̱k luɔ̱k, “Tëë kɛ tha̱a̱ŋ nath ti̱ ca ɣɔ̱n i̱ ba naath moc kɛ buɔ̱m, min cua ŋok ɛ kua̱r luɔ̱k niɛ gua̱a̱th ɛmɔ,” kä /ka̱nɛ met ŋa̱c ɛn min lotdɛ amäni̱ täämɛ.”</p>
<p>“Mi ɛ jɛn min ŋäci kärɔa kɛ kui̱dɛ, dɔ̱ŋ deri cuɔ̱ŋ piny,” cu Kuäär ɛ ŋot kɛ mi̱ latdɛ.</p>
<p>“Ɣän /cä dee wä piny,” cu Hatter ɛ lar: “Ɣän ta̱a̱ piny, ce̱tkɛ min tekɛ.”</p>
<p>Cu Kuäär ɛ loc i̱, “Kä deri <i>nyuur</i> .”</p>
<p>Ɛn wi̱ni̱ cu guinea-pig in dɔ̱ŋ tɛth lɔcdɛ, kä cua jɛ gaŋ.</p>
<p>“Bër, ɛn nɔmɔ cɛ gui̱l-guɔ̱ɔ̱p thuk!” cu Alice ɛ car. “Täämɛ banɛ cieŋ a gɔaa.”</p>
<p>“Ɣän bä ca̱pdä thuk kɛ ma̱th,” cu Hatter ɛ lar, kɛ diɛɛr mi̱ guicɛ ni̱ Kuäär ciëk, min kuɛn ciöt ji̱ diitni̱.</p>
<p>“Dɔ̱ŋ deri wä,” cu Kuäär ɛ jiök, kä cu Hatter jiɛɛn rɛy luɔ̱k kɛ pɛ̈th, a /kenɛ ni li̱ep ɛn ɣöö bɛ ciökɛ la̱th.</p>
<p>“—kä kämni wi̱cdɛ raar kärɔa,” cu Kuäär ciëk ɛ nyɔk kɛ lat kä ram kɛl kä kua̱r: duŋni̱ ɣöö ɛn Hatter cuɛ te raar rɛy guäcdɛ a /ken kuäär ni cop thok duëël.</p>
<p>“Cɔl neen in dɔ̱ŋ!” cu Kuäär ɛ lar.</p>
<p>Kä ram ëë dɔ̱ŋ mëë cu jɛ nɛn ɛ jɛn ram ëë lät mi̱eth Duchess. Cuɛ thaak pepper-box ka̱p kɛ tetdɛ, kä cu Alice ɛ ŋa̱c ɛn ɣöö ɛ ŋa, amäni̱ mëë /kenɛ ni cop rɛy luɔ̱k, kɛ duɔ̱ɔ̱p ëë ci̱ nɛy tin thia̱k kɛ thi̱i̱k thok duëël ɛ tok kɛ mi̱ ŋɛ̈thkɛ kɛ gua̱a̱th kɛl.</p>
<p>Cu Kuäär ɛ jiök i̱, “Nho̱thni nyuuthdu.”</p>
<p>“Shan’t,” cu wut ëë lät kuän ɛ jiök.</p>
<p>Cu Kuäär guic kɛ diɛɛr ɛlɔ̱ŋ kä Rabbit in Bo̱o̱r, min cuɛ wee kɛ jɔw mi̱ tɔt i̱, “Kuäärdu bɛ nën <i>ɛmɛ</i> dhil thiec.”</p>
<p>“Ɣɔ̱ɔ̱n, mi bä jɛ dhil la̱t, bä jɛ dhil la̱t,” cu Kuäär ɛ lar, kɛ jiɔm mi jiääk, kä kɛ kɔr kä mëë cɛ tetkɛ la̱th piny kä cɛ wi̱cdɛ guic ɛ la ram min lät mi̱eth amäni mëë ci wäŋkɛ thia̱k kɛ wuɔ̱c, cuɛ wee kɛ jɔw mi̱ di̱i̱t i̱, “Ɛŋu mi la̱tkɛ tart thi̱n?”</p>
<p>“Pepper, ɛlɔ̱ŋ,” cu wut ëë lät kuän ɛ lar.</p>
<p>“Treacle,” cu jɔw mi ci tɔ̱ɔ̱c ɛ lar jɔkdɛ.</p>
<p>“Kɔlar Dormouse ɛmɔ,” cu Kuäär ciëk rɔal. "Käp wi̱c Dormouse ɛmɔ! Riet Dormouse ɛmɔ raar rɛy luɔ̱k! Ga̱ŋɛ jɛ! Kämni jɛ raar kɛ thokdɛ!"</p>
<p>Kɛ tha̱a̱ŋ minitni̱ cu gua̱a̱th luɔ̱k kɛɛliw tekɛ diw, cuɛ Dormouse jakä wä raar, kä, kɛ gua̱a̱th ëë ci̱kɛ nyɔk kɛ nyuur, cu ram min lät kuän bath.</p>
<p>"Cu diɛ̱r!" cu Kuäär ɛ lar, kɛ jiɔm mi di̱i̱t mi ci lɔcdɛ tɛɛth. “Cɔl neen in dɔ̱ŋ.” Kä cuɛ nyɔk kɛ lat kɛ jɔw mi̱ tɔt kä Kuäär i̱, "Ɛpuc, nhökdä, <i>ji̱n</i> bi ram in dɔ̱ŋ dhil thiec. Jɛn bɛ ɣä jakä bɛc nhiamdä!"</p>
<p>Alice cuɛ White Rabbit guic mëë wëë kɛ mi̱ gɛɛrɛ li̱th, cuɛ tekɛ ca̱r mi̱ di̱i̱t ɛlɔ̱ŋ kɛ ɣöö bɛ ŋa̱c i̱ bi̱ nëën in dɔ̱ŋ kulɛ ce̱tkɛ ŋu, “—kɛ ɣöö /thiɛlɛ <i>kɛ</i> mi̱ nyoothɛ ɛlɔ̱ŋ ,” cuɛ lar kärɔa. Ca̱rɛ jɛ ɛn ɣöö cɛ ga̱a̱c, mëë ci White Rabbit ɛ kuɛn, kɛ jɔwdɛ min tɔt min ci̱ rɔal, ciöt i̱ “Alice!”</p>
</div></body></html>
