Alice'ä Adbɛncɛri̱ rɛy Wonderland | Pröjek Gutɛnbɛrgi̱

CIÖT IX. Kä lɛ̈ɛ̈ŋ Mock Turtle

“Ji̱n /ciɛ dee car i̱ tɛɛth lɔcdä ɛlɔ̱ŋ kɛ ɣöö cä ji̱ nyɔk kɛ nën, ji̱n wut ëë dɔŋ in nhɔakä!” cu Duchess ɛ lar, mëë cɛ tetdɛ la̱th rɛy tetdä Alice kɛ nhök, kä cukɛ wä kɛɛl.

Cu Alice lɔcdɛ tɛɛth ɛlɔ̱ŋ kɛ ɣöö cɛ jɛ jek rɛy jiäkni mi gɔaa mi ce̱tkɛ nɔ, kä cuɛ car rɛy lɔaacdɛ ɛn ɣöö dɔ̱ŋ ɛ pɛp kärɔa ɛn nëë ci jɛ jakä jiäk lɔcdɛ mëë ci̱kɛ röm rɛy kicinä.

“Mi̱ ɛ ɣän Duchess,” jɛn cuɛ lar kärɔa, (/ciɛ jɔw mi̱ ŋa̱thkɛ ɛlɔ̱ŋ), “Ɣän /cä bi tekɛ pepper rɛy kicinädä ɛ puc . Thup lätdɛ a gɔaa ɛlɔ̱ŋ mi̱ thiɛlɛ jɛ—Dɔ̱ŋ ɛ pepper in la jakɛ naath kä gaak ni ciaŋ,” jɛn cuɛ ŋot kɛ mi̱ tɛth lɔcdɛ ɛlɔ̱ŋ kɛ ɣöö cɛ rugar mi̱ pay ben jiek ɛn ɣöö “ camomile min jak kɛ kä bɛc—kɛnɛ—kɛnɛ barley-thukar kɛnɛ tin ce̱tkɛ tɔ̱tɔ̱ tin jak gaat kä bɛc-ciaŋ Ɣän göörä ni̱ ɣöö bi̱ naath ɛ ŋa̱c ɛn ɣöö : kɛ kɔrɛ /cikɛ bi tekɛ pɛ̈th kɛ kui̱dɛ, ŋäc yɛn ɛ—”

Cuɛ Duchess pa̱l ruëëc kɛ jɛn gua̱a̱th ɛmɔ, kä cuɛ ga̱a̱c ɛlɔ̱ŋ mëë cɛ jɔwdɛ liŋ thia̱k kɛ ji̱thdɛ. "Ji̱n ti̱i̱ kɛ ca̱r kɛ kui̱ kä duɔ̱ɔ̱r, määthdä, kä ɛn nɔmɔ jakɛ ji̱ kä pa̱l ruëëc. /Cä jɛ dee la̱r ji̱ ɛn täämɛ ɛn ɣöö ɛŋu mi lot rɔ kɛ kui̱ kä nɔmɔ, duŋdɛ ɣöö bä jɛ tim kɛ gua̱a̱th mi̱ tɔt."

Cu Alice ɛ lar i̱, “Dɔ̱ŋ /thiɛlɛ jɛ ram kɛl.”

“Tut, tut, gat!” cu Ducheth ɛ lar. “Kä ŋɔak diaal tekɛ kɛ luɔt, mi deri jɛ jek kärɔa.” Kä cuɛ rɔ yuɔr piny kɛ thia̱k kɛ gekä Alice mëë ruacɛ.

Alice /cɛ nhɔk ɛlɔ̱ŋ ɛn ɣöö bɛ thia̱k kɛ jɛ: min nhiam, kɛ ɣöö ɛn Duchess cɛ jiäk ɛlɔ̱ŋ ; kä min rɛwdɛ, kɛ ɣöö jɛn cuɛ tekɛ bäär mi̱ ro̱ŋ kɛ ɣöö bɛ thokdɛ la̱th wi̱i̱ go̱o̱nyä Alice, kä jɛn cuɛ thokdɛ moc kɛ pɛ̈th mi̱ /ci̱ rɔ lot. Duundɛ ɣöö, /cɛ nhɔk ni ɣöö bɛ tekɛ luth, kɛ kui̱ ɛmɔ cuɛ jɛ rut kɛ pek mi derɛ luäŋ.

“Kä ŋar wëë kɛ mi̱ gɔaaɛ ɛlɔ̱ŋ ɛntäämɛ,” cuɛ lar, kɛ duɔ̱ɔ̱p mi̱ cuɛ ruac jakä wɔ̱ nhiam ɛ määth.

“‘Ɛ jɛn inɔ,” cu Duchess ɛ lar: “kä min lot rɔ kɛ kui̱ kä nɔmɔ ɛ—’Ɣɔ̱ɔ̱n, ‘ɛ nhök, ‘ɛ nhök, min jak wi̱cmuɔ̱ɔ̱n kä jäl!’”

Cu Alice ɛ lar kɛ jɔw mi tɔt i̱, “Tëëkɛ ram mi ci jɛ lar i̱, ɛ jɛn min la̱tkɛ ɛ nɛy diaal tin lät kɛ kui̱diɛn!”

"Ah, gɔaaɛ! Jɛn lotdɛ ni̱ mi̱ cäät," cuu Duchess ɛ lar, wëë kɛ mi̱ ŋɛ̈thɛ thokdɛ min tɔt rɛy ciökni̱ Alice mëë cɛ nyɔk kɛ lat i̱, "kä min gɔaa kɛ kui̱ kä nɔmɔ ɛ jɛn ɣöö-'Tiɛtdɛ rɔ kɛ ca̱ru, kä bi̱ jɔwdɛ rɔ tit kärɔa.'"

“Jɛn nhɔkɛ ni ɣöö bɛ ciɛŋ ti gɔw jek rɛy ŋɔaani̱!” Cu Alice ɛ car rɛy lɔaacdɛ.

"Ɣän cä luäŋ kɛ lat ɛn ɣöö ji̱n ga̱a̱ci i̱ ɛŋu /cä tetdä la̱th rɛy go̱o̱nyädu," cu Duchess ɛ lar kɛ kɔr kä mëë cɛ cuɔ̱ŋ: "min luɔtdɛ ɛ ɣöö, ɛ ɣöö ɣän tekɛ diw kɛ kui̱ ŋɛ̈ɛ̈ny flamingodu. Ɣän bä ɣɔ̱n kɛ ɣɔ̱n?"

“Dɔ̱ŋ bɛ jɛ moc kɛ pɛ̈th,” cu Alice ɛ loc kɛ tiit, /ke̱nɛ diɛɛr ɛlɔ̱ŋ kɛ ɣöö ba ɣɔ̱n.

"Ɛ thuɔ̱k ɛlɔ̱ŋ," cu Duchess ɛ lar: "flamingo kɛnɛ muthtard kɛn da̱ŋ rɛw la kɛn ɛ cam. Kä min gɔaa kɛ kui̱ kä nɔmɔ ɛ jɛn ɣöö—'Diit tin tekɛ tuɔ̱ŋ laa rɔ̱ laa mat kɛɛl.'"

Cu Alice ɛ lar i̱, “Ɛ muthtard kärɔa /ciɛ dit.”

“Ɛpuc, ce̱tkɛ min la lätdi ni ciaŋ,” cu Duchess ɛ jiök: “ɛ duɔ̱ɔ̱p mi̱ jɔc mi̱ di̱i̱t mi̱ tekɛ ji̱ kɛ kui̱ lätni̱ ŋɔaani̱!”

“Ɛ mi̱nëral, cä car ,” cu Alice ɛ lar.

“Ɛpuc ɛ jɛn,” cu Duchess ɛ lar, mëë cuɛ ce̱tkɛ mi̱ cɛ rɔ rialikä kɛ ɣöö bɛ ŋɔak diaal tin ca lar ɛ Alice nhɔk; "tëëkɛ gua̱a̱th mi̱ di̱i̱t mi̱ thia̱k kɛ gua̱a̱th ɛmɛ. Kä luɔt kä nɔmɔ ɛ jɛn ɣöö—'Kä min tekɛ ɣä mi̱ di̱i̱t, bɛ min tekɛ ji̱ kuɛ̈ɛ̈.'"

“Ɣɔ̱ɔ̱n, ɣän ŋa̱cä jɛ!” cu Alice, min /ke̱n ruac ɛmɛ wä liŋ kɛ jɔw mi di̱i̱t, "ɛ dɛyjiɛn. /Cɛ ce̱tkɛ kɛl, duŋdɛ ɣöö ɛ jɛn."

“Ɣän matä ruacdu ɛlɔ̱ŋ,” cu Duchess ɛ lar; "kä min lot rɔ kɛ kui̱ kä nɔmɔ ɛ jɛn ɣöö-'Biɛ la jɛn min deri̱ jɔɔc i̱ ɛ ji̱n'—kiɛ mi̱ go̱o̱ri jɛ i̱ ba lat kɛ duɔ̱ɔ̱p mi̱ thia̱k—'/Cu rɔ met car i̱ /ciɛ jɛn min dɔ̱ŋ mi̱ deri̱ jɔɔc kä nɛy kɔ̱kiɛn ɛn ɣöö min ci̱ ji̱n kiɛ mi̱ deri̱ te thi̱n /ciɛɛ mi̱ dɔ̱ŋ mi̱ deri̱ jɔɔc kä kɛ i̱ ɛ mi̱ dɔ̱ŋ.'"

“Ɣän carä jɛ ɛn ɣöö bä nɔmɔ ŋa̱c a gɔaa,” cu Alice ɛ lar kɛ luth mi̱ di̱i̱t, “mi̱ cä jɛ gɔ̱r piny: duŋni̱ ɣöö /cä jɛ dee guɔ̱ɔ̱r a gɔaa ce̱tkɛ min latdi.”

“Nɔmɔ /ciɛ duɔ̱ɔ̱r mi̱ dëë lar mi̱ cä kuany,” cu Duchess ɛ loc, kɛ jɔw mi̱ tɛthlɔac.

Cu Alice ɛ jiök: “Pal /cu rɔɔdu moc riɛk kɛ ɣöö biɛ lat kɛ gua̱a̱th mi bäär mi leny nɔmɔ.”

“Ɣɔ̱ɔ̱n, /cu ruac kɛ kui̱ rikä!” cu Ducheth ɛ lar. “Ɣän la̱tdä ji̱ muc kɛ kui̱ kä tin diaal tin cä lat amäni täämɛ.”

“Ɛ muc mi thia̱k!” cu Alice ɛ car. “Ɣän tɛɛth lɔcdä kɛ ɣöö /cikɛ muc cäŋ däpädiɛn thöp ce̱tkɛ nɔmɔ!” Duundɛ ɣöö /ke̱nɛ rɔ moc kɛ buɔ̱m kɛ ɣöö bɛ jɛ lat kɛ jɔw mi di̱i̱t.

“Ciɛ nyɔk kɛ cär?” cu Duchess ɛ thiec, kɛ dig dɔ̱diɛn kä thokdɛ min tɔt min thɛm.

“Ɣän ta̱a̱kɛ cuɔ̱ɔ̱ŋ kɛ ɣöö bä ca̱r,” cu Alice ɛ jiök kɛ jɔw mi di̱i̱t, kɛ ɣöö cɛ ku thuŋ tok kɛ mi diɛɛrɛ kɛ pɛ̈th.

"Ce̱tnikɛ min lot rɔ," cu Duchess ɛ lar, "ce̱tkɛ min bi̱ kuɔ̱ndhuɔ̱ɔ̱ri̱ rɔ̱ dhil riŋ; kä m—"

Duŋni̱ ɣöö ɛn wa̱nɛ, kɛ ga̱a̱c mi̱ di̱i̱t kä Alice, cu jɔw Duchess li̱w, amäni̱ rɛy rietdä min nhɔkɛ ɛlɔ̱ŋ i̱ 'moral,' kä cu tetdɛ min ca mat rɛy tetdädɛ tok kɛ mi̱ ŋɛ̈thɛ. Cu Alice guic nhial, kä cu Kuäär ciëk cuɔ̱ŋ nhiamdiɛn, kɛ tetkɛ ti̱ ca rɔ̱ mat, kä cɛ wi̱cdɛ moc kɛ pɛ̈th ce̱tkɛ pɛ̈th.

“Ɛ cäŋ mi̱ gɔaa, Kuäär!” cu Duchess ɛ tok kɛ jɔw mi tɔt, mi /thiɛl buɔ̱m.

“Täämɛ, ɣän cä ji̱ moc kɛ luek mi thuɔ̱k,” cu Kuäär ciëk rɔal, kä cuɛ rɔ yuɔr piny mëë ruacɛ; "kiɛ ji̱n kiɛ wi̱cdu bɛ dhil woc, kä ɛn nɔmɔ kɛ gua̱a̱th mi̱ tɔt! Kuɛc ni min go̱o̱ri!"

Cuu Duchess min cɛ kuany ka̱n, kä cuɛ wɔ̱ kɛ gua̱a̱th mi̱ tɔt.

“Kuanɛ wä nhiam kɛ ŋar,” cu Kuäär ciëk Alice jiök; kä Alice cuɛ dual ɛlɔ̱ŋ kɛ ɣöö bɛ riet lat, duŋni̱ ɣöö cuɛ jɛ guɔ̱ɔ̱r ɛ määth cuɛ loc jɔk kä croquet-ground.

Kä ja̱a̱l tin kɔ̱kiɛn cukɛ gua̱a̱th mi̱ gɔaa naŋ kɛ ɣöö /thiɛlɛ Kuäär ciëk, kä cukɛ lɔ̱ŋ rɛy ti̱i̱pä: cieŋni̱ mëë, kɛ gua̱a̱th ëë ci̱kɛ jɛ nɛn, cukɛ pɛ̈th kɛ luny jɔk kä ŋar, ɛn Kuäär ciëk cuɛ lar kärɔa ɛn ɣöö mi̱ ci̱kɛ jääny kɛ gua̱a̱th mi̱ tɔt bɛ tëkdiɛn naŋ.

Gua̱th diaal tin ŋarkɛ thi̱n ɛn Kuäär /ke̱nɛ rɔ met päl kɛ ŋaknɔm kɛ nɛy tin kɔ̱kiɛn tin ŋarkɛ, kä cuɛ rɔal i̱ “Off with his head!” kiɛ “Wër kɛ wi̱cdɛ!” Nɛy tëë cɛ kuëŋ yieenä cua kɛ naŋ due̱l yieenä ɛ lathkëëri̱, tëë ci̱ rɔ̱ dhil päl ɛn ɣöö bi̱ kɛ ku lɛ lät ɛ la ji̱ köör kɛ ɣöö bi̱ kɛ ku lɛ wɔ̱ la̱t, kɛ ɣöö kɛ thuɔ̱k nuthä thaakni̱ kiɛ mi̱ ci̱ wɔ̱ ni̱ wal /thiɛlɛ ji̱ köör ti̱ ci̱ duɔth, kä nɛy diaal tin ŋar, ɛ ni̱ Kuäär, ni̱ Kuäär ciëk, kɛnɛ Alice, caa kɛ yiɛn kä caa kɛ kuëŋ yieenä.

Kä cu Kuäär ciëk jiɛɛn, cuɛ ŋot kɛ mi̱ /thiɛlɛ yiëë, kä cuɛ Alice jiök i̱, “Ci Mock Turtle ŋot kɛ mi̱ nɛn?”

Cu Alice ɛ jiök: “/Ciɛ jɛn. “Ɣän /cä jɛ ŋäc bä ɛn ɣöö Mock Turtle ɛ ŋu.”

“Ɛ jɛn min la Mock Turtle Soup ɛ la̱t kɛ jɛ,” cu Kuäär ciëk ɛ lar.

Alice cuɛ wee: “Ɣän /ka̱nɛ met nɛn, kiɛ /ka̱n jɛ met liŋ.”

Cu Kuäär ni Kuäär ɛ jiök i̱, “Bër, kä bɛ ji̱ la̱r ciaaŋdɛ.”

Mëë wäkɛ kɛɛl, cu Alice Kuäär liŋ wëë kɛ jɔw mi̱ tɔt, kä ji̱ kɔmpanɛ diaal i̱, “Ca yɛ diaal pälikä.” “Bër, nɔmɔ ɛ duɔ̱ɔ̱r mi̱ gɔaa!” cuɛ lar kärɔa, kɛ ɣöö jɛn cɛ lɔcdɛ jiääk ɛlɔ̱ŋ kɛ pek nɛɛni ti ca näk ɛ Kuäär ciëk.

Cukɛ ben kä Gryphon kɛ gua̱a̱th mi̱ tɔt, mi̱ ci̱ tɔ̱ɔ̱c rɛy ca̱ŋ. (Mi /ciɛ ŋäc ɛn ɣöö ɛŋu mi cɔali Gryphon, guic thurɛ min te rɛydɛ.) “Nhial, lazy thing!” cu Kuäär ni Kuäär ɛ lar, "kä naŋni nyam mi tɔt ɛmɛ kɛ ɣöö bɛ Mock Turtle wä nɛn, kä bɛ ciaaŋdɛ liŋ. Ɣän bä loc jɔk kä bä jɛ wä nɛn kɛ kɔr tha̱a̱ŋ näkni̱ tin cä la̱r lär;" kä cuɛ wä, cuɛ Alice ba̱ny piny kärɔa kɛnɛ Gryphon. Alice /känɛ guicdɛ nhɔk ɛlɔ̱ŋ ɛn thɔ̱l ɛmɔ, duŋdɛ ɣöö kɛ thuɔ̱kdɛ cuɛ car i̱ derɛ gɔaa ɛn ɣöö derɛ cieŋ kɛɛl kɛ jɛ ciee kɛ ɣöö derɛ ku lɛ guɔ̱ɔ̱r ni̱ Kuäär ciëk in jiäk ɛmɔ: kɛ kui̱c ɛmɔ cuɛ li̱ep.

Kä Gryphon cuɛ nyuur nhial kä cuɛ wäŋkɛ moc kɛ pɛ̈th: kɛ kɔrɛ cuɛ Kuäär ciëk guic amäni mëë cɛ jiɛɛn rɛy guäcdɛ: kɛ kɔrɛ cuɛ ŋot kɛ mi̱ ŋɛ̈ŋɛ. “Ɛ mi gɔaa ɛlɔ̱ŋ!” cu Gryphon ɛ lar, nuthdɛ kärɔa, nuthdɛ kä Alice.

“Ɛŋu mi gɔaa?” cu Alice ɛ lar.

“Ɛŋu, jɛn ,” cu Gryphon ɛ jiök. "Ɛ jɛn ca̱rɛ kɛɛliw, ɛn ɣöö: /ci̱ kɛn raan näk, ŋäci jɛ. Bër!"

“Nɛy diaal laar kɛnɛ i̱ ‘bër!’ ɛn wa̱nɛ mɛ,” cu Alice ɛ car, mëë wëë kɛ mi̱ wëë kɛ mi̱ jälɛ kɛ pɛ̈th: “/Ka̱n ɣä met la̱r lär i̱nɔ rɛy teekädä kɛɛliw, /ka̱n me̱t la̱r ɣä!”

/Ka̱nkɛ wä gua̱a̱th mi̱ na̱n ɛ ŋot /ke̱n kɛn Mock Turtle nɛn gua̱a̱th mi̱ na̱n, nyuurɛ kɛ jiääk lɔaac kä tëë kärɔa wi̱i̱ pa̱a̱m mi̱ tɔt, kä, mëë ci̱kɛ thia̱k, cu Alice jɛ liŋ wëë kɛ mi̱ ŋɛ̈thɛ ce̱tkɛ mi̱ bi̱ lɔcdɛ jiääk. Cuɛ jɛ kɔ̱a̱c lɔaac ɛlɔ̱ŋ. “Ɛŋu mi jiääk lɔaacdɛ?” cuɛ Gryphon thiec, kä cu Gryphon ɛ loc, cuɛ thia̱k ɛlɔ̱ŋ kɛ rieet ti cäät kɛ tëë nhiam, "Ɛ jɛn ca̱rɛ kɛɛliw, ɛn ɣöö: jɛn /thiɛlɛ jɛ jiäk lɔaac, ŋäci jɛ. Bër!"

Kä ɛnɔ cukɛ wä nhial kä Mock Turtle, min guic kɛ kɛ wäŋ ti di̱t ti ci thia̱a̱ŋ kɛ pi̱w, duŋni̱ ɣöö cuɛ thil mi cuɛ lar.

“Nɛmɛ ɛ nyam mi tɔt ɛn wa̱nɛ mɛ,” cu Gryphon ɛ lar, “jɛn go̱o̱rɛ ɣöö bɛ ciaaŋdu ŋa̱c, jɛn ŋäcɛ jɛ.”

“Ɣän bä jɛ la̱r jɛ,” cu Mock Turtle ɛ lar kɛ jɔw mi̱ di̱i̱t, mi̱ /thiɛl luɔt: “nyuurnɛ, yɛn da̱ŋ rɛw, kä /cuarɛ ruac kɛl lat amäni mi̱ cä thuɔ̱k.”

Kä ɛnɔ cukɛ nyuur, kä thilɛ ram mi ruac kɛ minitni. Cu Alice ɛ car rɛy lɔaacdɛ i̱, “Ɣän /cä jɛ guic ɛn ɣöö derɛ thuɔ̱k i̱di, mi /cɛ bi tok.” Duundɛ ɣöö cuɛ li̱ep kɛ päl piny.

“Kɛ cäŋ kɛl,” cu Mock Turtle ɛ lar kɛ jɔakdɛ, kɛ jɔw mi̱ di̱i̱t, “Ɣän ɛ Turtle mi̱ thuɔ̱k.”

Kä rieet ti̱ti̱ cua kɛ guɔ̱ɔ̱r ɛ biɛt mi̱ bäär ɛlɔ̱ŋ, cua kɛ däk kärɔa ɛ jɔw mi̱ ca lat kɛ tha̱a̱ŋ gua̱thni̱ i̱ “Hjckrrh!” kä Gryphon, kɛnɛ jɔw mi̱ di̱i̱t mi̱ la rɔal ɛ Mock Turtle. Alice cuɛ thia̱k ɛlɔ̱ŋ kɛ jiɛc rɔ kä cuɛ wee, “Ɣän tɛth lɔcdä kɛ ji̱, kuäär, kɛ kui̱ ruacdu min gɔaa,” duŋni̱ ɣöö cuɛ /thiɛl lua̱ŋ kɛ ɣöö bɛ car i̱ bɛ tekɛ ti̱ ŋuan ti̱ bi̱ ben, kɛ kui̱c ɛmɔ cuɛ nyuur ɛ thil mi cɛ lar.

"Mëë kɔn kuɛ̈ɛ̈," cu Mock Turtle wä nhiam kɛ jɔakdɛ, cuɛ ŋot kɛ mi̱ pälɛ piny, cäŋ ni̱ mëë ŋotdɛ wieeɛ ɛ tɔt ɛntäämɛ kɛnɛ gua̱a̱th in dɔ̱ŋ, "cua kɔ wä duel gɔ̱rä rɛy yiëër. Kä kuäär ɛ Turtle mi̱ ci dɔŋ—la nɛy ɛ cɔl i̱ Tortoise—"

“Ɛŋu cɔali jɛ i̱ Tortoise, mi /ciɛ jɛn ram kɛl?” Cu Alice ɛ thiec.

“Ci̱ nɛy ɛ cɔl i̱ Tortoise kɛ ɣöö cɛ kɔ ŋi̱eec,” cu Mock Turtle ɛ lar kɛ gaak: “ɛpuc ji̱n ɛ rami̱ /thiɛl ŋäc ŋɔaani̱ ɛlɔ̱ŋ!”

“Ji̱n bi dhil pöc kɛ kui̱ kä ɣöö ci thiec mi thia̱k ɛmɛ thiec,” cu Gryphon ɛ nyɔk kɛ lat; kä kɛ kɔrɛ cukɛ nyuur kɛn da̱ŋ rɛw ɛ biɛt kä cukɛ Alice min can guic, min ci rɔ rialikä kɛ ɣöö bɛ wä piny wi̱i̱ muɔ̱ɔ̱n. Kɛ jɔakdɛ cu Gryphon Mock Turtle jiök i̱, "Wër kɛ thurbil, wut ëë di̱i̱t! /Cu cäŋ kɛɛliw kɛ kui̱dɛ!" Kä cuɛ wä nhiam kɛ rieet ti̱ti̱:

“Ɣɔ̱ɔ̱n, cua kɔ wä duel gɔ̱rä rɛy yiëër, cäŋ ni̱ mëë /ciɛ jɛn bi ŋäth—”

“Ɣän /ka̱n jɛ met lar ɛn ɣöö /cä jɛ la̱t!” cu Alice ruacdɛ ŋok.

“Ci jɛ la̱t,” cu Mock Turtle ɛ jiök.

“Käpni thokdu!” cu Gryphon ɛ nyɔk kɛ lat, a /ken Alice ni ruac nyɔk kɛ ruac. Cu Mok Turtɛl wä nhiam.

“Kɔn cuakɔ tekɛ gɔ̱a̱r mi gɔaa ɛlɔ̱ŋ—kɛ thuɔ̱k, cuakɔ wä duel gɔ̱rä ni ciaŋ—”

“ Ɣän bä cä wä duel gɔ̱rä kɛ cäŋdäär,” cu Alice ɛ lar; “/Ciɛ ɣöö bi rɔ liak ɛlɔ̱ŋ ce̱tkɛ tɔ̱tɔ̱ diaal.”

“Kɛ ɣɛktra?” cu Mock Turtle ɛ thiec kɛ diɛɛr mi̱ tɔt.

Cu Alice ɛ jiök: “Ɣɔ̱ɔ̱n, cuakɔ thok French kɛnɛ buɔ̱l ŋa̱c.”

“Kä lak?” cu Mok Turtuɔl ɛ jiök.

“Ɛpuc /ciɛ jɛn!” cu Alice ɛ lar kɛ jiääk lɔaac.

"Ah! kɛ kɔrɛ duel gɔ̱rädu /ciɛ duel gɔ̱rä mi̱ gɔaa ɛlɔ̱ŋ," cu Mock Turtle ɛ lar kɛ jɔw mi̱ ci̱ lɔcdɛ tɛɛth ɛlɔ̱ŋ. “Täämɛ kä kɔ tekɛ kɛ thuɔ̱k yio̱o̱ni̱, ‘Thok Pi̱rɛɛny, buɔ̱l, kɛnɛ lak —mi̱ dɔ̱ŋ.’”

Cu Alice ɛ jiök: “Ji̱n /ciɛ de̱e̱ go̱r ɛlɔ̱ŋ; “tin cieŋ piny yiëër.”

“Ɣän /ka̱n jɛ luäŋ kɛ ŋi̱i̱c.” cu Mock Turtle ɛ lar kɛ jɔw mi di̱i̱t. “Ɣän cä ŋi̱i̱c in la ŋi̱i̱c kɛ naath kärɔa ka̱n.”

“Ɛŋu ɛn nɔmɔ?” cu Alice ɛ thiec.

“Reeling kɛnɛ Writhing, ɛpuc, kɛ tukdɛ,” cu Mock Turtle ɛ loc; "kɛnɛ ɣöö kɛ kɔrɛ cu ka̱a̱k ti̱ gööl kä Ari̱thi̱metik-Ambiciɔn, Di̱thtra̱kciɔn, Ugli̱pi̱këcin, kɛnɛ Dericiɔn."

“Ɣän /ka̱n jɛ met liŋ ɛn ɣöö ‘Uglification’,” cu Alice ɛ lar kɛ buɔ̱mdɛ. “Ɛŋu ɛn nɔmɔ?”

Kä Gryphon cuɛ ciökɛ da̱ŋ rɛw kap nhial kɛ ga̱a̱c. "Ɛŋu! /Ka̱n jɛ met liŋ i̱ ɛ mi̱ jiääk!" cuɛ lat kɛ jɔw mi di̱i̱t. “Ŋäci̱ min lot rɔ kɛ gɔɔy, cä car?”

Cu Alice ɛ lar kɛ diw i̱: “Ɣɔ̱ɔ̱n, lotdɛ ni̱ ɣöö—ba—duɔ̱ɔ̱r jakä gɔaa.”

“Ɣɔ̱ɔ̱n, kɛ kɔrɛ,” cu Gryphon ɛ ŋot kɛ mi̱ wëë i̱, “mi /ciɛ ŋäc i̱ ɛŋu mi̱ la uglify, ji̱n ɛ simpleton.”

Alice /ke̱nɛ rɔ moc kɛ buɔ̱m kɛ ɣöö bɛ thiec mi dɔ̱ŋ thiec kɛ kui̱dɛ, kɛ kui̱c ɛmɔ cuɛ rɔ riet Mock Turtle, kä cuɛ wee “Ɛŋu mi dɔ̱ŋ mi deri ŋa̱c?”

"Ɣɔ̱ɔ̱n, cuɛ tekɛ mi̱ ca tɛ̱̈ɛ̱̈," cu Mock Turtle ɛ loc, kuɛ ŋi̱i̱cni̱ tin te wi̱i̱dɛ, "-Mi̱thtɛri̱, ëë wal kɛnɛ min pay ben, kɛ Seaography: kɛ kɔrɛ Drawling-kä Drawling-ma̱thtɛr ɛ kɔnjɛr-eel mi̱ dɔaŋ, min la bëë kä kɛɛl rɛy juɔkni̱: jɛn cuɛ kɔn ŋi̱e̱e̱c rɛy Drawling, Trailing, Stretch."

“Cɛ ce̱tkɛ ŋu ɛn nɔmɔ ?” cu Alice ɛ lar.

"Ɣɔ̱ɔ̱n, /cä jɛ dee nyuɔ̱th ji̱ puɔ̱nydä," cu Mock Turtle ɛ jiök: "Ɣän cä bum ɛlɔ̱ŋ. Kä Gryphon /ke̱nɛ jɛ met ŋa̱c."

"Thiɛlɛ gua̱a̱th," cu Gryphon ɛ lar: "Ɣän cä wä kä Classics master, cäŋ ni̱ mëë. Jɛn ɛ crab mi̱ dɔŋ, jɛn ɛ jɛn."

“Ɣän /ka̱n me̱t wä kä jɛ,” cu Mock Turtle ɛ lar kɛ jɔw mi̱ di̱i̱t: “cuɛ Laughing kɛnɛ Grief ŋi̱e̱e̱c, la kɛn ɛ laa lar.”

“Kä cuɛ la̱t, cuɛ la̱t inɔ,” cu Gryphon ɛ lar, kɛ jɔw mi̱ di̱i̱t rɛy gua̱thdɛ; Kä cu ley da̱ŋ rɛw nhiamdiɛn tɛ̱̈ɛ̱̈ rɛy ciöknikiɛn.

“Kä ji̱n la lätdi ŋi̱i̱c kɛ thaakni da̱ŋ diɔ̱k kɛ cäŋ kɛl?” cu Alice ɛ lar, kɛ pɛ̈th kɛ ɣöö bɛ ruacdɛ gɛr.

“Thaakni̱ wäl kɛ cäŋ in nhiam,” cu Mock Turtle ɛ jiök: “thaakni̱ bäŋuan kɛ cäŋ in dɔ̱ŋ, kä cuɛ wä inɔ.”

“Ɛ ca̱p mi gɔaa ɛlɔ̱ŋ!” cu Alice ɛ jiök.

“Ɛ jɛn min cɔalkɛ kɛ i̱ ŋi̱i̱c,” cu Gryphon ɛ lar: “kɛ ɣöö la kɛn rɔ̱ laa jakä kuiy kɛ cäŋ kɛl.”

Nɛmɛ ɛ cär mi̱ pay tuɔɔk kä Alice, kä cuɛ jɛ car ɛ tɔt ɛ ŋot /kenɛ ruacdɛ min dɔ̱ŋ ni̱ lat. “Kä cäŋ in wäl kɛl bɛ dhil a cäŋ lɔ̱ŋä?”

“Ɛpuc cuɛ te thi̱n,” cu Mock Turtle ɛ jiök.

“Kä ji̱n ci jɛ la̱t i̱di kɛ cäŋ kä wäl rɛw?” Cu Alice wä nhiam kɛ pɛ̈th.

“Nɛmɛ cɛ ro̱ŋ kɛ kui̱ ŋi̱i̱cä,” cu Gryphon ruacdɛ ŋok kɛ jɔw mi̱ ca riali̱kä ɛlɔ̱ŋ: “läri jɛ tha̱a̱ŋ ŋɔaani̱ kɛ kui̱ ŋa̱a̱ri̱ ɛntäämɛ.”

